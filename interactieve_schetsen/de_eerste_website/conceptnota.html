<!DOCTYPE html>
<html>
<head>
<meta charset="utf-8">
  <link rel="stylesheet/less" type="text/css" href="base.less">
  <link rel="stylesheet/less" type="text/css" href="widgets.less">
  <link rel="stylesheet/less" type="text/css" href="typo.less">
  <link rel="stylesheet/less" type="text/css" href="layout.less">
<script src="http://cdnjs.cloudflare.com/ajax/libs/less.js/1.3.0/less-1.3.0.min.js"></script>
<script src="http://ajax.googleapis.com/ajax/libs/jquery/1.7.2/jquery.min.js"></script>
<script src="client/jquery/jquery-ui-1.8.23.custom.min.js"></script>
<script src="client/draggable.js"></script>

<body id="conceptnota">
    <div class="container">
    
    <div id="text">
        <h1 id="from-brussels-all-the-bessst">From Brussels </br>all the best
        </h1>
            <p class="intro">– De laatste jaren groeit het besef dat stilte en rust een heilzame werking hebben op de mens en zijn omgeving. Stilte en rust zijn zelfs le­vens­nood­zakelijk, zo blijkt uit weten­schap­pelijk onderzoek. Ze dragen bij tot een kwali­teitsvolle omgang met de wereld, de anderen, zichzelf…</p>
            <p class="intro">Te midden van een vooral op productie, consumptie en versnelling gerichte samenleving bieden stilte en rust ruimte om in contact te treden met waarden die verdieping en ont­moeting mogelijk maken. De stad – als gebouwde en beleefde omgeving – heeft vandaag nood aan een her­nieuw­­de, gedeelde aandacht voor stilte, rust en ruimte als voorwaarde tot leefkwaliteit. Bewo­ners, gebruikers en bezoe­kers van Brussel hebben er baat bij.</p>
            <p class="intro">– bessst is een meerjarenproject rond leefkwaliteit en stilte in het Brussels Hoofdste­de­lijk Gewest. Het biedt een platform aan de groeiende praktijkgemeenschap van ‘stiltebe­mid­delaars’ in Brussel. Opzet is om zoveel mo­gelijk (erf­goed)plekken, personen [organi­sa­ties, verenigingen…] en praktijken rond stilte- en rust­bele­ving in Brussel in kaart te bren­gen en concrete initiatieven te steunen.</p>
            <p class="intro">Tot de ‘bessst community’ behoren erfgoedbeheerders, beleidsverant­woor­delijken, pro­fes­sionele buurtwerkers, kunstenaars, gidsen… die elk vanuit hun eigen invalshoek willen meewerken en op termijn een brug kunnen slaan naar het brede publiek. In de loop van 2012 wordt met diverse partners op het terrein gewerkt aan een aan­gepaste methodiek en de opstart van een digitaal platform. De Vlaamse Gemeenschapscommissie [VGC, zie: www.vgc.be/cultuur] en waerbeke vzw [zie: www.portaalvandestilte.be] ondersteunen dit project.</p>
        <h2 id="enkele-uitgangspunten">Enkele uitgangspunten</h2>
            <p>Een basisgedachte is dat stilte- en rustbeleving leidt tot een nieuwe visie op de stad en het leven van alledag. Ze boren als het ware een ‘poëtische laag’ aan. Voor de mees­te bewoners of gebruikers van de stad is die laag onbestaande of althans onzicht­baar. Maar wie nog wel gevoelig is voor deze verborgen, veronachtzaamde dimensie binnen de wer­kelijkheid, weet hoe levenskrachtig poëzie kan zijn.</p>
            <p>Met een schijnbare een­voud ontrafelt poëzie vaak tegengestelde, onontwarbare krachten, ze hersmeedt complexiteit tot een leefbaar, bevattelijk geheel. Ook banaliteit, cli­chés of gemeenplaat­sen weet ze te ‘verdichten’, zodat ze nieuwe betekenis of glans krij­gen.</p>
            <p>Stilte en rust zijn niet bereikbaar in de buitenruimte als ze niet resoneren met stilte en rust in de innerlijke ruimte. Als je niet open en stil bent in jezelf, kun je de vele gedaan­tes en mogelijk­heden van stilte, rust en ruimte in je omgeving niet naar waarde schatten en beleven. bessst wil in de eerste plaats een brug slaan naar de innerlijke stilte in een stedelijke context. Heel wat kunstenaars of creatieve mensen kun­nen hiervan meespre­ken. Stilte is overal, is van niemand en van ie­der­een.</p>
            <p>Daarnaast wil bessst nagaan wat de culturele betekenis en de maatschappelijke bele­ving van ‘stilte als erfgoed’ vandaag zoal kán zijn. Stilte en rust dragen bij tot een duurzame, ge­deelde leefkwaliteit, maar die staat in een grootstad als Brussel erg onder druk. Ve­len koeste­ren stilte, rust en ruimte in het eigen leven – privé en professioneel – om­dat die hen verbinden met de eenvoud van de dingen, met het tijdloze en alles wat on­­ver­vang­baar en onbe­taalbaar is. Dat is ook wat erfgoed en historisch bewustzijn kun­nen bij­dra­gen aan het vaak hectische (stads)leven van alledag.</p>
            <p>Tegelijk kan een bedachtzame stilte- en rustwerking aantonen hoe de onderstroom van innerlijke stilte mensen verbindt over levensbeschouwelijke, historisch gegroeide of et­ni­sche cul­turele ver­schillen heen. Heel wat doelgroepen, vooral ook jonge mensen, blij­ken hiertoe aangespro­ken. Deze aandacht en luisterbereidheid – met respect voor ieders ei­gen­heid en waardepatroon – dra­gen eveneens bij tot een kwaliteitsvollere omgang tus­sen individuen en gemeenschappen.</p>
        <h2 id="atlas-van-stilte-rust-en-ruimte">Atlas van stilte, rust en ruimte</h2>
            <p>bessst wil in de eerste plaats een platform zijn voor ‘stiltebemidde­laars’ in Brussel. Het wil karaktervolle (erfgoed)plekken, personen en praktijken rond stilte, rust en ruimte op het spoor komen en met elkaar in contact brengen. Concreet, in levenden lijve, én digi­taal. Bij de uitbouw van deze praktijk­ge­meen­schap wordt uitgegaan van een sectorover­schrijdende aanpak, al dient het zeer verscheiden, rijke culturele erf­goed van Brussel als uit­gangspunt. Voor de uitwer­king ervan inspi­reert bessst zich op de recentste (in­ter)na­tio­nale ontwikkelingen en regel­geving bin­nen het huidige erfgoedlandschap (decreet cul­tureel erfgoed, Raad van Europa, unesco…).</p>
            <p>De praktijkgemeenschap van stiltebemiddelaars gaat de dialoog aan met hun eigen leef- of werkomgeving en wil met verschillende partners rond een specifiek erfgoedaspect of een concrete, kwaliteitsvolle plek samenwerken en gemeenschapsvormende acties op­zet­ten. Deze stiltebemiddelaars vormen de schakel naar het brede publiek. Ze kunnen van­uit verschillende hoeken meewerken: als beleidsverantwoordelijke of ambtenaar, als erf­goedbeheerder, als sociaal-cultureel werker, als gids of kunstenaar…</p>
            <p>Opzet is om in de opstartfase te werken met ‘projectclusters’. Zo’n cluster bestaat tel­kens uit een combinatie van verschillende partners die samenwerken rond een erfgoed­aspect, met bijzondere aan­dacht voor artistieke expressie en gericht op een specifieke doel­groep (o.a. jongeren in opleiding, senioren, buurtbewoners…). Deze transversale benadering biedt de kans om stilteprojecten op te zetten, die anders niet mogelijk zouden zijn.</p>
            <p>Hierbij dient het di­gi­tale platform als ontmoetingsruimte voor (potentiële) partners, maar ook als werk­plaats of ‘laborato­ri­um’ voor experimenten. De resultaten worden een on­der­deel van de ‘stilteatlas’ van Brussel. Deze ‘bessst-atlas’ is toegankelijk voor al wie inter­esse heeft voor wat er ‘in de luw­te’ van de grootstad bestaat aan initiatieven en mo­ge­lijk­­heden rond stilte- en rust­beleving. Als een oase van traagheid in een snelle tijd. Als een onver­wacht cadeau voor wie even uit de waan van de dag wil stappen.</p>
        <h2 id="bessst-oproep">bessst-oproep</h2>
            <p>Een doorleefde, relevante stilte- en rustwerking sluit altijd aan bij wat er ter plekke, tus­sen mensen leeft. Ze kan niet van bovenaf, doelgericht worden opgelegd. Binnen het le-vende, dynamische weefsel van de stad ontluikt ze veelal spontaan, organisch, van on­der­op. Van­uit een noodzaak of behoefte, of gewoon vanuit een positieve waardering van (nog) be­staan­de kwaliteiten op het terrein. Pas als er voldoende rust, mentale en fysieke ruim­te is, kun­nen mensen zich ten volle ontplooien en ontspannen.</p>
            <p>bessst wil de stilte- en leefkwaliteit in Brussel met zoveel mogelijk betrokkenen koesteren en vrijwaren. Daartoe dienen bepaalde processen en ontwikke­lingen te worden gestimu­leerd (of juist afgeremd). bessst wil een geschikt kader bieden om concrete stilte- en rust­ini­tiatieven te be­vorderen en (mee) te helpen gestalte geven. In­hou­delijk, or­ganisa­to­risch, me­thodolo­gisch.</p>
            <p>bessst streeft vooral naar projecten en activiteiten waar ‘hoofd, hart en handen’ sa­men­gaan. Hierbij staat de wisselwerking tussen de beleving van erfgoedwaar­den, ar­tis­tieke expressie en maat­schappelijke betrokkenheid centraal. In stilte komt diversiteit thuis, wordt creati­vi­teit gevoed en krijgt het verleden opnieuw betekenis en aandacht in het leven van alle­dag.</p>
                <h3 id="traag-langzaam-verkeer">1. Traag, langzaam verkeer</h3>
                    <p class="gebieden">In een dichtbevolkte stad als Brussel staan mobiliteit en leefbaarheid op gespannen voet tot elkaar. Vooral de overlast door het gemotoriseerde verkeer, de overbezette trein­ver­binding op de noord-zuid­as en het tekort aan efficiënt openbaar vervoer leiden dagelijks tot uitzichtloze verkeersproblemen, chaos en stress.</p>
                    <p class="gebieden">bessst wil het trage, langzame verkeer in de stad mee helpen onderbouwen door het ge­bruik van (be­staande) wandel- en fietspaden te stimuleren. Dit creëert niet alleen een rus­tigere, aange­na­mere leef­omgeving en -ritme, maar prikkelt ook de aandacht, de zorg en de ver­won­de­ring voor al wat leeft.</p>
                <h3 id="groen-en-open-ruimte-voor-iedereen">2. Groen en open ruimte voor iedereen</h3>
                    <p class="gebieden">Al zijn stilte- en rustbeleving niet noodzakelijk plaatsgebonden, toch heeft elke grootstad nood aan voldoende waterpartijen en groene zones (tuinen, parken, bos) om leefbaar te zijn. De afwezigheid van een structuurbepalend natuurlijk element – zoals een stroom of rivier – maakt van Brussel een artificiële, extra complexe metropool. Bovendien is de (openbare) groenvoorziening zeer ongelijk verdeeld tussen de welgestelde, eerder resi­den­tiële bo­venstad en de urbanistisch vrij gehavende, sociaal-economisch minder ont­wikkelde beneden­stad.</p>
                    <p class="gebieden">Elke stedeling moet zich zo nu en dan kunnen terugtrekken uit het la­waai en de drukte van het dagelijkse leven. Door fysiek even uit de maalstroom te stappen, kun je (te­rug) op adem komen. Soms krijgen stukken braakland die functie – als een ‘vrij­plaats’ – toe­bedeeld.</p>
                    <p class="gebieden">bessst wil meewerken aan de ontwikkeling van Brussel als woonstad met meer voor (ie­dereen bereikbaar en genietbaar) groen en open ruimte. Stilte en rust – ‘tranquillity’ – bieden de mo­ge­lijk­heid om je eigen leven en dat van de anderen van op een afstand te aan­schouwen, je positie te bepalen en te zien wat er werkelijk in en rondom jou gebeurt. In de luwte ontstaat er een omgeving voor ontspanning, zingeving en reflectie.</p>
                <h3 id="betekenisvol-erfgoed-vandaag">3. Betekenisvol erfgoed vandaag</h3>
                    <p class="gebieden">Brussel is vele steden tegelijk en een stad vol fragmenten. Letterlijk en figuurlijk. Meer­voudige hoofdstad en hoofdstedelijk gewest. Getuigenissen uit verschillende tijd­per­ken, mensen uit diverse culturen, vroeger en nu, alle met hun eigen realiteit, ideeën en dro­men, versmel­ten er tot een eigentijdse, kosmopoli­ti­sche metropool. Brussel is een zeer ge­laagde, gediversifieerde stad met vele gezichten.</p>
                    <p class="gebieden">Het dagelijkse leven van de gemid­delde stadsbewoner- of gebruiker is veranderlijk, func­tioneel, ge­richt op con­sumptie en weinig diepgaand. De blik van de stedeling blijft veelal aan de oppervlakte en is voortdurend in beweging. De verspreide, ‘horizontale’ aandacht is kenmerkend. In die grootstedelijke context kunnen karaktervolle (erf­goed)­plek­ken fungeren als betekenis­volle, sym­boolgeladen oases in de stad.</p>
                    <p class="gebieden">bessst wil (erfgoed)projecten mee helpen opzetten, die uitgaan van de verborgen histo­rische rijk­dom en culturele ver­scheidenheid van Brussel. Door even stil te staan krijg je zicht op de gelaagdheid van de stad. ‘Sur place’ ontdek je de ‘verticale’ kracht die he­den, verleden en toekomst samenbrengt, zie je (onvermoede) verbanden en kun je – veelal van­uit een ander ritme – terug in contact treden met jezelf, de anderen, de omge­ving…</p>
                    <p class="gebieden">Het symbool is niet alleen drager van zin, maar creëert die ook en stelt ze ter beschik­king aan elkeen die er gevoelig voor is. Speciale aandacht gaat uit naar initiatieven die oud en nieuw op een creatieve manier met elkaar verbinden. Pas dan wordt het verle­den ‘geactualiseerd’ en weer opgenomen in het leven van alledag. Op haar beurt wordt de bestaan­de, actuele werkelijkheid dan ook ‘ge­his­tori­seerd’ en uit de stroom van ba­na­liteit en oppervlak­­kigheid onttrokken.</p>
                <h3 id="klanken-van-de-stad">4. Klanken van de stad</h3>
                    <p class="gebieden">Hoe klinkt de stem van de stad? Net zoals bij elk individu leeft die stem onzichtbaar, on­tastbaar, ergens tussen het li­chaam en de vele talen van de levende grootstad. Wie op zoek gaat naar stilte, rust en ruimte, maakt als het ware een reis door het ‘zintuiglijke landschap’ van het moeilijk te definiëren, levende organisme dat Brussel is. Heel wat wetenschappers en kunstenaars vinden elkaar in een zelfde interesse of fascinatie. In hun speurtocht ontdekken ze de (akoestische) complexiteit en eigenheid van de heden­daagse grootstad.</p>
                    <p class="gebieden">bessst vindt het belangrijk en zinvol om de stedelijke geluidslandschappen in kaart te brengen. Het wil ook een vruchtbare ontmoeting en wisselwerking tussen creativiteit en wetenschap­pelijk onderzoek stimuleren rond thema’s zoals lawaai, geluid, stilte, rust…</p>
                <h3 id="ademen-spelen-ontdekken">5. Ademen, spelen, ontdekken…</h3>
                    <p class="gebieden">Het stiltethema laat zich niet zomaar benaderen of omschrijven. Alleen vanuit het delen van individuele beleving kan een gemeenschappelijke noemer worden gevonden. Stilte en rust staan voor een ontvankelijke houding, zorgzame aandacht, luis­ter­be­reid­heid en (wederzijds) respect.</p>
                    <p class="gebieden">Stilte- en erfgoedbeleving zijn vaak bedreigd in de grootstad. Ze staan vaak op zich en missen context, ‘ruimte rondom’. bessst wil op zoek gaan op welke manier stilte en rust het rijke culturele erfgoed van Brussel (extra) adem- of speelruimte kan geven, zodat het ons (opnieuw) kan aanspreken. Erf­goed bevindt zich immers overal in de stad als een werkelijk­heid vol mogelijk­heden – vor­melijk en inhoudelijk – en is bij machte individuen of groe­pen met elkaar te verbinden.</p>
                    <p class="gebieden">Stilte en rust nodigen ons uit tot levendige, waakzame openheid voor de wereld om ons heen. De kunst is eerder de dingen te laten gebeuren. Als we de dingen zelf ‘tot spreken’ bren­gen, hoeven we ze niet (langer) ‘ter sprake’ te brengen. In de plaats van ze ‘van bui­tenaf’ te duiden, kunnen we ze dan – vaak woordeloos – ‘van binnenuit’ beleven. Hier is een belangrijke rol weg­gelegd voor aangepaste publieksbegeleiding. Bij jongeren en volwas­senen. bessst is op zoek naar gidsen en bemiddelaars die (nieuwe) bewoners en be­zoekers van Brussel ‘in stilte’ op sleeptouw kunnen nemen.</p>
                <h3 id="werkplaatsen-voor-stilte-en-rust">6. Werkplaatsen voor stilte en rust</h3>
                    <p class="gebieden">Stilte en rust staan ook voor kwaliteitsvolle communicatie met aandacht voor traagte, ver­langzaming en tijdloze momenten die mogen duren. Zo creëert een veilige, ‘ont­stress­te’ omge­ving te midden van de grootstedelijke drukte een eigen context, waar in vrijheid kan worden geproefd van de helende kracht van stilte. Ze kan ook als basis dienen voor (artistieke) expressie, leerprocessen, ontmoeting, empathie, verzoening… Een stad als Brussel heeft nood aan ‘vrijplaatsen’ met ruimte voor meerstemmigheid, experiment, on­derzoek…</p>
                    <p class="gebieden">bessst wil ‘laboratoria’ helpen opzetten, in de oorspronkelijke betekenis van het woord: plekken, omge­vingen om te werken [la­bo­rar] en te beschouwen [orar]. Dit kan zowel let­terlijk – fysiek, op locatie – als virtueel – digitaal, op de webstek. Deze broedplekken van culturele werkzaamheid bieden jonge mensen (in oplei­ding), sociaal-culturele vereni­gin­gen, kunstenaars, erfgoedbeheerders… een platform. Telkens rond de centrale vraag: wat gebeurt er in de luwte van de stad? Hier is plaats voor grensverleggend denken en handelen. Hier kunnen ook uitwisselingen plaatsvinden met stilte- en rustini­tiatieven elders in de wereld.</p>
    
    </div>
    
    <div id="sommaire">
        <ul>
        <li><a href="#from-brussels-all-the-bessst">Introduction</a></li>
        <li><a href="#enkele-uitgangspunten">Enkele uitgangspunten</a></li>
        <li><a href="#atlas-van-stilte-rust-en-ruimte">Atlas van stilte, rust en ruimte</a></li>
        <li><a href="#bessst-oproep">bessst-oproep</a></li>
        <li><a href="#traag-langzaam-verkeer">1. Traag, langzaam verkeer</a></li>
        <li><a href="#groen-en-open-ruimte-voor-iedereen">2. Groen en open ruimte voor iedereen</a></li>
        <li><a href="#betekenisvol-erfgoed-vandaag">3. Betekenisvol erfgoed vandaag</a></li>
        <li><a href="#klanken-van-de-stad">4. Klanken van de stad</a></li>
        <li><a href="#ademen-spelen-ontdekken">5. Ademen, spelen, ontdekken…</a></li>
        <li><a href="#werkplaatsen-voor-stilte-en-rust">6. Werkplaatsen voor stilte en rust</a></li>   
        </ul>
    </div>
</body>